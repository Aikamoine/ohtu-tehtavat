Retrospektiivi on tilaisuus, jossa kehittäjätiimin jäsenet kokoontuvat projektin, tai sprintin, päätteeksi yhteen käymään läpi menneitä onnistumisia ja kehittämisen kohteita. Retrospektiivin on tarkoitus olla rakentava tilaisuus, jossa voidaan käsitellä epäonnistumisiakin rakentavalla tavalla. Tärkein tavoite on edistää työssä onnistumista ja siellä viihtymistä tulevaisuudessa.

Tyypillinen retrospektiivitekniikka on, että jokainen tiimin jäsen listaa omia kokemuksiaan menneestä kaudesta. Nämä sitten kootaan yhteen ja järjestetään esim. positiivisiin ja negatiivisiin. Sitten tiimi äänestää missä järjestyksessä haluavat käydä aiheita läpi.

Start, Stop, Continue, More of, Less of Wheel on tekniikka, jossa tiimiläiset eivät alkuun kirjoita mieteittään, vaan fasilitaattori käy SSCMoLoW-kehän mukaiset aiheet läpi ja kysyy tiimiläisiltä palautetta jokaiseen aiheeseen.

Glad, Sad, Mad -tekniikassa jokainen tiimiläinen listaa lyhyesti kokemuksiaan ajanjaksolta ja laittaa  jokaisen mietteen taululle, joka on jaettu Glad, Sad ja Mad -kolumneihin. Tiimi sitten äänestää missä järjestyksessä nämä käydään läpi.
